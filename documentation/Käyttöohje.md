# Käyttöohje

## Rekisteröityminen
Ollessasi sovelluksen etusivulla klikkaa linkkiä "Rekisteröidy". Sinulle avautuu rekisteröitymisnäkymä. Kirjoita valitsemasi nimimerkki kenttään "Nimi" ja salasana kenttään "Salasana". Nimen täytyy olla uniikki, ja sekä nimen että salasanan täytyy olla vähintään viisi merkkiä pitkiä. Kun olet kirjoittanut nimen ja salasanan, klikkaa nappia "Rekisteröidy". Mikäli saat virheilmoituksen, noudata sen ohjeita. 

## Kirjautuminen
Jos rekisteröityminen onnistui, sinut ohjataan sovelluksen etusivulle. Klikkaa linkkiä "Kirjaudu". Kirjautumisnäkymässä kirjoita nimesi kenttään "Nimi" ja salasanasi kenttään "Salasana" ja klikkaa nappia "Kirjaudu". Mikäli saat virheilmoituksen, noudata sen ohjeita. Jos kirjautuminen onnistui, sinulle aukeaa sovelluksen kirjautumisnäkymän etusivu. 

## Omien tietojen tarkastelu
Pääset tarkastelemaan omia tietojasi klikkaamalla sivun ylälaidassa olevaa linkkiä "Omat tiedot". 

## Omien tietojen muokkaaminen
Pääset muokkaamaan omia tietojasi klikkaamalla ensin sivun ylälaidassa olevaa linkkiä "Omat tiedot" ja sitten nappia "Muokkaa käyttäjää". Sinulle avautuu näkymä jossa voit vaihtaa käyttäjänimeä ja/tai salasanaa. Käyttäjänimen on oltava uniikki. Jos vaihdat vain käyttäjänimeä, sinun on joka tapauksessa kirjoitettava salasanasi salasanakenttään.

## Profiilin poistaminen
Klikkaa sivun ylälaidassa olevaa linkkiä "Omat tiedot". Sivun oikeassa alakulmassa on nappi "Poista käyttäjä". Jos painat nappia, profiilisi ja kaikki lisäämäsi reseptit poistetaan. Poistamista ei voi perua.

## Omien reseptien tarkastelu
Pääset tarkastelemaan lisäämiäsi reseptejä klikkaamalla sivun vasemmassa ylälaidassa olevaa linkkiä "Omat reseptit". Sinulle aukeaa lista kaikista lisäämistäsi resepteistä.

## Reseptin lisääminen
Pääset lisäämään uuden reseptin klikkaamalla sivun ylälaidassa olevaa linkkiä "Lisää resepti". Sinulle aukeaa näkymä, jossa voit syöttää kenttiin reseptin otsikon kenttään "Otsikoi resepti", kategorian kenttään "Lisää kategoria", kuvauksen kenttään "Kirjoita kuvaus", ainesosat, niiden määrän ja määrien yksiköt kenttiin "Ainesosa", "Määrä" ja "Yksikkö" sekä työvaiheet kohtaan "Listaa työvaiheet". Kun olet valmis, klikkaa nappia "Lisää resepti". Jos saat virheilmoituksen, noudata sen antamia ohjeita. Kaikki muut kohdat paitsi kuvaus ja ainesosat ovat pakollisia tietoja. Jos reseptin lisääminen onnistuu, sinut ohjataan reseptien listaussivulle.

## Reseptin muokkaaminen
Jos haluat muokata reseptiä, klikkaa linkkiä "Omat reseptit" ja etsi listasta haluamasi resepti. Klikkaa sen alla olevaa nappia "Muokkaa reseptiä". Sinulle aukeaa muokkausnäkymä. Voit muokata reseptin otsikkoa kentässä "Muokkaa otsikkoa", kategoriaa kentässä "Muokkaa kategoriaa", kuvausta kentässä "Muokkaa kuvausta", ainesosia tai niiden määriä tai määrien yksiköitä kentissä "Ainesosa", "Määrä" ja "Yksikkö" sekä sen työvaiheita kentässä "Muokkaa työvaiheita". Kun olet valmis, klikkaa nappia "Tallenna muutokset". Mikäli saat virheilmoituksen, noudata sen antamia ohjeita. Jos muokkaaminen onnistuu, sinut ohjataan reseptien listaussivulle. Huomaa, että muita kenttiä ei saa jättää tyhjäksi kuin ainesosakenttiä ja "Muokkaa kuvausta"-kenttää.

## Reseptin poistaminen
Jos haluat poistaa reseptin, klikkaa linkkiä "Omat reseptit" ja etsi listasta haluamasi resepti. Klikkaa sen alla olevaa nappia "Muokkaa reseptiä". Sinulle aukeaa muokkausnäkymä. Sen oikeassa alakulmassa on nappi "Poista resepti". Sitä klikkaamalla poistat reseptin. Poistotoiminto on lopullinen eikä sitä voi perua.

## Tilastojen tarkastelu
Jos haluat tarkastella tilastoja, klikkaa sivun ylälaidassa linkkiä "Tilastoja".

## Uloskirjautuminen
Jos haluat kirjautua ulos, klikkaa sivun oikeassa ylälaidassa olevaa linkkiä "Kirjaudu ulos".
